Bud Spencer, eredeti nevén Carlo Pedersoli (Nápoly, 1929. október 31. – Róma, 2016. június 27.) olasz úszó, vízilabdázó és David di Donatello-díjas színész. Utóbbiként leginkább a Piedone-filmekkel, spagettiwesternekkel és a Terence Hill-lel közös filmjeivel vált ismertté. Pályáját sikeres sportolóként kezdte: ő az első olasz úszó, aki 100 m-es gyorsúszásban egy percen belüli eredményt ért el.